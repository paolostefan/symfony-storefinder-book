[appendix]
[#inviare_email]
= Inviare email con Symfony

Dalla versione 4.3, il framework di Symfony comprende il componente *Mailer* che serve a gestire l'invio di messaggi email. In precedenza veniva usato il pacchetto Swiftmailer, che da novembre 2021 non è più supportato.

Il file di configurazione utilizzato dal componente Mailer è *config/packages/mailer.yaml*, che per default contiene una sola voce:

[source, yaml]
----
framework:
    mailer:
        dsn: '%env(MAILER_DSN)%'
----

Questo significa che *Mailer* cercherà la variabile di ambiente MAILER_DSN (in uno dei file `.env` utilizzati da Symfony o nelle variabili d'ambiente riconosciute da PHP). Se questa variabile non è impostata riceveremo un errore di questo tipo:

image::images/mailer_dsn-not-found.png[]


== MAILER_DSN

Affinché il componente *Mailer* possa inviare mail, la variabile MAILER_DSN deve essere impostata, ad esempio nel file `.env` oppure `.env.local`. Suggerisco di usare quest'ultimo (ignorato da Git), perché in MAILER_DSN vanno inserite le credenziali dell'account di posta che vogliamo utilizzare.

Il formato da usare per specificare le credenziali è il seguente:

[source, env]
----
# .env
MAILER_DSN=smtp://user:pass@smtp.example.com:port
----

A meno che non abbiamo un _mail server_ nella nostra infrastruttura Docker, possiamo sfruttare un server SMTP di terze parti per inviare email.

NOTE: L'elenco completo dei provider supportati è presentato nella pagina https://symfony.com/doc/current/mailer.html#using-a-3rd-party-transport .

=== GMail

Se avete un indirizzo email su GMail, potete utilizzare i server SMTP di Google per inviare email (fino ad un massimo di 2000 al giorno). Per facilitare il compito esiste un pacchetto dedicato, installabile con il comando footnote:ignoreplatformreqs[Il parametro `--ignore-platform-reqs` è necessario solo perché l'infrastruttura Docker usata nel corso utilizza PHP 8, che non è pienamente supportato da Doctrine 2.8.]:

[source, bash]
----
composer require symfony/google-mailer --ignore-platform-reqs
----

Una volta installato il pacchetto, bisogna specificare le proprie credenziali nel file *.env.local* nel formato seguente.


[source, env]
..env.local
----
MAILER_DSN=gmail://iltuoindirizzo@gmail.com:password@default
----

IMPORTANT: La password da inserire qui non è necessariamente la quella del vostro account Google. Se state usando l'autenticazione a due fattori, è necessario creare una _App password_ all'URL https://myaccount.google.com/apppasswords e utilizzare quella.


Se siete arrivati a questa appendice dal capitolo <<registrazione>>, potete tornare al punto corretto usando <<registrazione_mail_config_ok,questo link>>.

== Inviare un messaggio di prova

NOTE: Documentazione ufficiale: https://symfony.com/doc/current/mailer.html#creating-sending-messages

